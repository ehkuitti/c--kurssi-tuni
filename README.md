## [Ohjelmointi 2: Rakenteet](https://www.tuni.fi/fi/tule-opiskelemaan/fitech-ohjelmointi-2-rakenteet)

Osallistuin syksyllä 2021 järjestettyyn Tampereen avoimen yliopiston tarjoamaan Ohjelmointi 2: Rakenteet -kurssiin. Kurssilla opeteltiin käyttämään C++-ohjelmointikieltä. Alkuperäinen GitLab-repo on pidettävä yksityisenä tietoturvasyistä, jonka takia kopioin sen sisällöt tänne.

### Kurssikuvaus

Kurssilla pidettiin luentoja kerran viikossa, jonka jälkeen annettiin viikon palautettavat tehtävät. Kurssi järjestettiin lähitoteutuksena Tampereella, ja sille pystyi osallistumaan myös etänä Zoomin välityksellä. Tämän lisäksi Tampereella järjestettiin kerran viikossa viikkoharkkoja, joissa käytiin yhdessä opettajan johdolla läpi tehtäviä. Tämän lisäksi meillä oli 4 projektia, joissa oli jokaisessa pari viikkoa palautusaikaa.

### Kurssisisältö

Kurssilla aloitettiin aivan C++:n perusteista tavanomaisten muuttujien (`int`, `double`, `char` tms) käsittelyllä. Kurssin edetessä tutustuttiin monimutkaisempiin asioihin, kuten nimiavaruuden käsitteeseen (`using namespace std`), silmukkarakenteisiin sekä erilaisten funktioiden kirjoittamiseen. Tämän lisäksi tututuimme standardikirjaston (`std`) tarjoamiin rakenteisiin, kuten `std::string`, `std::vector`, `std::set`, sekä `std::map`. Kurssin puolivälin paikkeilla aloimme tutustumaan otsikkotiedostoihin (header files) ja sitä kautta myös olio-ohjelmointiin. Opettelimme myös käsittelemään tekstitiedostojen dataa `fstream`in avulla sekä tekemään yksinkertaisia käyttöliittymiä Qt:lla. 

### Käytännön toteutuksesta

Tehtävät annettiin Tampereen Yliopiston Plussa-oppimisalustalla ja automaattitestattiin myös siellä. Palautuksen protokollana `git`tiä sekä palveluna GitLabbia. Itse ohjelmointi tapahtui Qt Creatorilla, jonka mukana tulee myös itse `Qt`. 
